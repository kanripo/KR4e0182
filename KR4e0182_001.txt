# -*- mode: mandoku-view; -*-
#+TITLE: 天馬山房遺稿
#+DATE: 2015-08-25 00:24:29.914376
#+PROPERTY: ID KR4e0182
#+PROPERTY: BASEEDITION WYG    
#+PROPERTY: JUAN 卷一
<pb:KR4e0182_WYG_001-1a>¶
欽定四庫全書¶
　天馬山房遺稿巻一¶
　　　　　　　　　　　　　明　朱淛　撰¶
　䟽¶
　　大禮¶
湖廣道試監察御史臣朱淛謹題為舉大禮以安人心¶
事於嘉靖三年二月三十日恭遇慈夀皇太后聖旦節¶
命婦免朝賀欽此伏見近來天灾流行聖心警動諸凡¶
<pb:KR4e0182_WYG_001-1b>¶
供御一切裁省母慈體國當示謙冲但睿㫖簡嚴不言¶
所以臣民觀聽惡得無疑咸謂朝賀之禮近在興國太¶
后固已舉行今者慈夀誕辰乃聞報罷事體相類禮數¶
頓殊傳報之間闗係不小臣切念武宗上賔蒼生無主¶
當時為孝廟後者唯慈夀所欲立耳手提神器親授吾¶
皇母子至情天日在照孝宗在天之靈所以望陛下之¶
事母后者何如天下臣民萬姓之心所以望陛下之事¶
母后者何如今乃旬月之間一廢一行彼此相較形迹¶
<pb:KR4e0182_WYG_001-2a>¶
太著何以安母后之心慰孝宗在天之靈副天下萬姓¶
臣民之仰耶臣愚以為朝賀之禮在母后雖云固辭在¶
陛下尤宜敦請比諸常禮加意舉行致誠致敬盡情盡¶
文不然萋菲成文嫌隙易啓兩宫之疑漸積國家之釁¶
日生興衰隆替實係於斯臣不勝感激之至縁係大禮¶
以安人心事謹具本親齎伏候勅㫖¶
　¶
　¶
<pb:KR4e0182_WYG_001-2b>¶
　¶
　¶
　¶
　¶
　¶
　¶
　¶
　天馬山房遺稿巻一¶
